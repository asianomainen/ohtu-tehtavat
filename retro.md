# Retrospektiivitekniikat

## Start, Stop, Continue, More of, Less of Wheel

Start, Stop, Continue, More of, Less of Wheel -tekniikassa pyritään saamaan tiimiltä palautetta seuraaviin aiheisiin:
 - Mitä pitäisi alkaa tekemään (mitä ei ole aiemmin tehty)
 - Minkä tekemisen voisi lopettaa (ei luo lisäarvoa)
 - Minkä tekemistä pitäisi ehdottomasti jatkaa
 - Mitä voisi tehdä enemmän
 - Mitä voisi tehdä vähemmän

Näistä aiheista keskustellaan tiimin kesken avoimesti ja pyritään pääsemään yhteisymmärrykseen siitä, että mitä muutoksia tehdään seuraavaan sprinttiin.

## Glad, Sad, Mad

Glad, Sad, Mad -tekniikassa pyritään saamaan tiimiltä palautetta pohtimalla sprintin aikana koettuja tunteita eri asioita kohtaan. Mikä sai kehittäjän
- Onnelliseksi
- Surulliseksi
- Vihaiseksi

Jokainen tiimin jäsen kirjoittaa havaintonsa erilliselle kortille. Kaikki kortit asetetaan esille kategorioittain (glad, sad, mad) ja tämän jälkeen tiimin jäsenet äänestävät mistä kortteihin kirjoitetuista aiheista he haluavat keskustella. Lopuksi yksi henkilö (usein Scrum master) johtaa keskustelua viidestä eniten ääniä saaneesta kortista/aiheesta ja näin pyritään parantamaan omaa toimintaa seuraavaan sprinttiin.
